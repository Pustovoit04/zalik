Київський національний університет імені Тараса Шевченка сьогодні — це класичний університет дослідницького типу, провідний сучасний науково-навчальний центр України.
В умовах розбудови незалежної Української держави перед університетом постали нові відповідальні завдання.
Майбутні фахівці мають відзначатися глибокими професійними знаннями та спроможністю творчо мислити, усвідомленням величезної відповідальності за справу та готовністю до сподвижницької праці.
Упоратися з такою місією може лише вищий навчальний заклад із тривалою історією здобутків та успіхів як у педагогічній, так і в науковій діяльності.
21 квітня 1994 р. Указом Президента України Л. М. Кравчука №176/94 університету було надано статус "національний", а 25 листопада 1999 р. новим Указом Президента України Л. Д. Кучми №1496/99 автономний статус університету суттєво розширено.
5 травня 2008 р. видано Указ Президента України В. А. Ющенка №412/2008, яким передбачено перетворення університету на головний навчально-науковий центр України з підготовки науково-педагогічних та наукових кадрів вищої кваліфікації.
29 липня 2009 р. постановою Кабінету Міністрів України №795 університету було надано статус самоврядного (автономного) дослідного національного вищого навчального закладу, передбачено посилене фінансування програм перспективного розвитку університету.
Високий статус класичного університету дослідного зразка підтверджується численними науковими здобутками вчених - співробітників університету, досягнення яких відзначено, зокрема,
Державними преміями України в галузі науки і техніки, преміями НАН України та галузевих національних академій наук, орденами "За заслуги", "Святих Кирила та Мефодія", почесними званнями "Заслужений працівник освіти України", "Заслужений юрист України", преміями Президента України для молодих вчених, преміями Верховної Ради України найталановитішим молодим вченим у галузі фундаментальних і прикладних досліджень та науково-технічних розробокt.